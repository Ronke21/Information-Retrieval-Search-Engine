

ראש ממשלת מלזיה הוא לא הראשון בהיסטוריה שחושב רעה על עם ישראל. כבר נמרוד המריד את כל העולם נגד הקב"ה. הוא היה גיבור ציד כי היה צד את הבריות בפיו והטעה אותן למרוד במקום.
ישראל. כבר נמרוד המריד את כל העולם נגד הקב"ה. הוא היה גיבור ציד כי היה צד את הבריות בפיו והטעה אותן למרוד במקום
שאף לאחד את כל בני הארץ ולצורך זה הקימו הוא ודורו, דור הפלגה, את מגדל בבל "ויאמרו הבה נבנה לנו עיר ומגדל וראשו בשמים ונעשה לנו שם פן נפוץ על פני הארץ" (בראשית יא, ד).

אבל הקב"ה, בוחן כליות ולב ויודע מחשבות, ידע שמטרתם להתאחד מתוך רצון למרוד בו יתברך ולכבות את אורו של עולם, אורו של אברהם אבינו ע"ה שאורו התחיל להאיר, ולכן העניש אותם על ידי שהפריד ופיזר אותם ככתוב: "ויאמר ד' הן עם אחד ושפה אחת לכולם . ועתה לא יבצר מהם כל אשר יזמו לעשות, הבה נרדה ונבלה שם שפתם, אשר לא ישמעו איש שפת רעהו, ויפץ ד' אותם משם על פני כל הארץ". (בראשית יא ו-ח). ומתקיימים דברי דוד המלך בתהילים: "כי הנה אויביך ד' כי הנה אויבך יאבדו יתפרדו כל פועלי און".

נכון לעכשיו, מגמתו של דור הפלגה ונמרוד בראשם לכבות את אורו של העולם, לא פסקה מאז ועד היום. משבעים בני נוח יצאו שבעים זאבים המנסים לטרוף את עם ישראל המשול לכבשה כבר אלפי שנים, כדברי דוד המלך: "למה רגשו גויים ולאומים יהגו ריק יתייצבו מלכי ארץ ורוזנים נוסדו יחד על ד' ועל משיחו" (תהילים ב א-ב). וכשם שלא צלחה מזימתם עד כה, לא תצלח גם להבא. אדרבא, לא ירחק היום ותתקיים ההבטחה של הד' יתברך לישראל "שאל ממני ואתנה גוים נחלתך ואחוזתך אפסי ארץ, תרעם בשבט ברזל, ככלי יוצר תנפצם" (שם ח, ט).

מול ניסיונות ההתאחדות של שונאינו נגדנו, עם ישראל צריך להתאחד כולו כאיש אחד בלב אחד.

להבין ולדעת שמלחמתנו היא מלחמת בני אור בבני חושך, ולנצח בגדול במלחמה זו. ומתוך הניצחון על החושך יתקיימו דברי הנביא בחזון אחרית הימים "וגר זאב עם כבש  ולא ירעו ולא ישחיתו בכל הר קדשי כי מלאה הארץ דעה את ד' כמים לים מכסים" (ישעיה יא , ו-ט), ויכירו וידעו כל באי עולם כי ה' אלקי ישראל מלך ומלכותו בכל משלה".

מצפה לישועה השלמה

המאמר יופיע בגיליון התורני "באהבה ובאמונה" של מכון מאיר בירושלים .
