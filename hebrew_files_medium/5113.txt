

ואכן אחרי שנולד הבחינה שרה אמנו שהוא ילד אלים ומסוכן ככתוב: "ותרא שרה את בן הגר המצרית אשר ילדה לאברהם מצחק, ותאמר לאברהם גרש את האמה הזאת ואת בנה, כי לא יירש בן האמה הזאת עם בני עם יצחק" (כ"א, ט'-י'). היה מריב עם יצחק על הירושה ויוצאים השדה ונוטל קשתו ויורה בו חצים (עיין רש"י שם).

אברהם שומע בקול שרה ומשלח את ישמעאל מארץ ישראל עוד בחייו ככתוב: "ולבני הפילגשים אשר לאברהם נתן אברהם מתנות, וישלחם מעל יצחק בנו בעודנו חי קדמה אל ארץ קדם... וישכנו מחוילה עד שור אשר על פני מצרים בואכה אשורה על פני כל אחיו נפל" (כ"ה: ו', י"ח).

אומנם ישמעאל עשה תשובה בהלוויתו של אברהם אבינו ע"ה ככתוב" "ויקברו אותו יצחק וישמעאל בניו אל מערת המכפלה" (כה ט) שהוליך את יצחק לפניו, היינו נתן כבוד ליצחק (עיין רש"י שם). אבל אחרי קבורתו חזר בו ככתוב "עלפני כל אחיו נפל" (י"ח) - משמת אברהם, נפל (רש"י).

נכון לעכשיו, יחסו של ישמעאל לישראל מאז ימי האבות לא השתנה. אותן שאיפות לחמוס מישראל את ארץ ישראל בעורמה ובכוח, ובטענות שקר שהארץ הזאת כביכול שייכת לשני בניו של אברהם אבינו - כפי שהם טוענים היום באומרם כבר: כולה שלי, וחלקם מטעמים טקטיים אומרים: חלקה שלי.

לצערנו ולבושתנו ישנם בתוכנו אנשים מעוטי דעת וקטני אמונה שהישמעאלים (=הערבים) הצליחו לשכנע אותם בצדקת טענתם השקרית שארץ חיינו שייכת גם לערבים ח"ו. גם העולם הנוצרי ובראשם נשיא ארה"ב מר בוש חושבים שארץ הקודש שייכת גם לערבים ח"ו. כל זאת מתוך חוסר אותה הבנה ואתה ידיעה שידעו שרה אמנו ואברהם אבינו, שארץ ישראל - המקום הקדוש ביותר בעולם. זו הארץ שהשי"ת בחר בה להאיר ולהיטיב לאנושות כולה דרך עם ישראל - עם סגולה, ממלכת כהנים וגוי קדוש, העם הנבחר על ידי ה' יתברך להיות לב האנושות ומוח העולם (כוזרי ב'). אסור שישלוט בו עם זר, עם שמבריאתו הוא פרא אדם שידו בכל ויד כל בו.

משמעות הקמת מדינה לערבים בארץ ישראל ח"ו, היא לתת רוח גבית לטרור הרצחני, לעודד את האלימות והרוח הרעה שהאנושות ואנו בפרט סובלים מהן היום, אדרבה אנו מצפים ומאמינים שהישמעאלים (הערבים) צריכים לעשות תשובה. לכבד את עם ישראל ואת מדינת ישראל, להוקיר ולהכיר בטוב ובטובה שאנו מביאים עליהם, ולהכיר בזכותנו הבלעדית על ארץ ישראל.

ומתוך כך נזכה לראות עין בעין בחזון נביאי ישראל "וכתתו חרבותם לאתים.. לא ישא גוי אל גוי חרב ולא ילמדו עוד מלחמה" (ישעיה ב', ד').

בציפייה לישועה השלמה
