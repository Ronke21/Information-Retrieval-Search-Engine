

כך נפלה עלינו ה"התנתקות" אשר אף אחד אינו יודע מה זה, פרט לבריחה תחת אש וגירוש יהודים מבתיהם. אבל זה רק מעשה אחד מיני רבים.

כבר כתבתי בעבר שמן הראוי לבדוק את כשירותו של הדיקטאטור. ההיסטוריה מלאה מנהיגים אשר הפכו סניליים וגרמו לעמם צרות צרורות אשר לקח שנים לתקנם.

והנה בא הביזיון של המנוי הסיטוני של שרים וסגנים כאתנן לכבשים ששתקו. זה לא מזכיר לכם את הקיסר קליגולה, משוגע ידוע, אשר מינה את סוסו לסנטור? גם כאן "לא ראית משם מה שרואים מפה"? הרי מראש היית צריך לדעת שזאת איוולת. זה כבר היה יותר מדי אפילו בשביל הכבשים. ואכן המעשה נפל, אבל העדות לסניליות נשארה.

גם המנהיגים המעטים אשר הייתה להם היושרה לקום ולומר "איני יכול יותר" הספיקו לגרום נזק שהוא בחזקת בכייה לדורות. אומנם הם בחזקת "מודה ועוזב ירוחם". אז אנו מרחמים עליהם, אבל הנזק נשאר.

בינתיים אין סימנים שהדיקטאטור הסנילי שלנו הגיע למעמד "מודה ועוזב". זה שהוא הצליח בעזרת מנגנון התעמולה, התקשורת המגויסת ו "האמריקאים דוברי העברית מן השמאל", לעשות דלגיטמציה לחלוצים האחרונים שנשארו לנו, אינו סיבה להכשיר את השרץ.

דיקטאטור נשאר דיקטאטור. שלנו אינו שונה מכל האחרים לפניו, אשר שלטו באירופה, ועדיין שולטים בלא מעט ארצות שאנחנו לא רוצים להשתייך אליהן.

ובכן צריך לומר לדיקטאטור שלנו "קום לך" אינך גנרל דה גול אתה המרשל פטן. פטן הוא אותו גנרל אשר מסר חבלי ארצו לגרמנים, מתוך שיקולי "שפיות מציאותית".

אולי תעמוד לדיקטאטור שלנו טענת הסניליות. אבל לכבשים בממשלה ובכנסת, אשר נתנו לו להשתולל בטירוף האחרון, ולא עצרו בידו, לא תעמוד טענה זו. הם האשמים העיקריים במחדל הנורא.

הכבשים האלה היו צריכים לומר לו מזמן, שטענת "דברים שרואים מפה לא רואים משם" אינה תירוץ המאפשר המשך פעילות. היא לכל היותר הסבר של גנרל מזדקן, אשר עבר זמנו, ונכנס לקרב בלי מודיעין. גנרל כזה צריכים הממונים עליו להדיח מיד. זה שהכבשים לא עשו זאת אינו משחררם מן האחריות.

על כן צריך להיות ברור שכל הנותן ידו למעשה הגירוש יצולם, יתועד ושמו יפורסם וירשם לדיראון עולם בספר שחור. שלומי אמוני ישראל לא יתנו לו לבוא בקהלם.

הכבשים אשר בשתיקתם נתנו יד לפשע, יהיו בראש הרשימה.

ומוטב שעה אחת קודם. אולי כך ייצאו הכבשים משתיקתם.
