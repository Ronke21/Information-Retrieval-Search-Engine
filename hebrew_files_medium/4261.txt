אל:

אלוף פקוד המרכז, מר יאיר נווה.

הנידון: מינויך לשליח מצווה

מאחר ולא זו בלבד, שהוצאת לי צו דרקוני שנוגד את תורת ישראל, אלא שאתה אף אוסר עלי לצאת לתפילות, ואף לשרוף חמץ ולבדוק אותו, הריני ממנה אותך ומצוה עליך, להיות שלוחי לעניין מכירת החמץ שבביתי ושריפתו.

על פי ה"משנה ברורה", הלכות פסח, סימן תל"ד, סעיף קטן י"ד, שלוחו של אדם, הוא מי שהשולח מצווה עליו להיות השליח וכפי שאומר זאת בעל המשנה ברורה בלשונו: "היינו כשצוה לשליח לבטל חמצו".

לאור האמור לעיל, אני רואה בך את האחראי לחמץ שבביתי לשרפו ולמוכרו. באם לא תעשה כן, הרי שהעבירה של בר יראה ובל ימצא תחול עליך.

כל זאת, על פי פסיקת רבנים עימם התייעצתי.
