

לא מבין איך זה שטייסים מעדיפים סיכון ודאי של חיי יהודים על פני הפצצת מחבלים שתסכן אזרחי אויב.

לא מבין איך זה שסוגרים לך את הפה ואת הערוץ, בשעה שתחנות ערביות (שהוקצו להם תדרים בימי אוסלו) מסיתות באין מפריע לרצח יהודים.

לא מבין איך זה שאלפי בתים ערביים לא חוקיים ביש"ע ואפילו בגליל ובנגב לא מטרידים את החוק ודווקא קראוון קטן של משפחות נרצחי טרור (חוות גלעד וגבעה 26) משגע את אנשי החוק המגרשים הורסים ומכים באכזריות אלימה כל הנקרה לידם.
ואפילו בגליל ובנגב לא מטרידים את החוק ודווקא קראוון קטן של משפחות נרצחי טרור (חוות גלעד וגבעה 26) משגע את אנשי החוק המגרשים הורסים ומכים באכזריות אלימה כל הנקרה לידם
לא מבין איך זה שלדבר על גירוש יהודים ("פינוי" בשמאלנית מדוברת) זה לגיטימי ואף מוסרי ונאור אך לדבר על גירוש ערבים זה הסתה גזעני חשוך ואף אסור על פי חוק.

לא מבין את ההתבהמות, את הסחר בנשים, את האלימות בתוך המשפחה ומחוצה לה, את אחוזי הגירושין, את כהות הלב כלפי העניים והחלשים.

לא מבין איך זה שתהליך שגרם לכאלף הרוגים נחשב תהליך שלום והמצביע על חסרונותיו נקרא מסית.

ואתה יודע שאינך יכול לעשות כלום , וכי מה תעשה ? תפגין?! יתעלמו ממך, יפחיתו מכמות המשתתפים.

מכתבים לעיתון? טלפונים לפינות אקטואליה ברדיו? נו באמת למי זה יזיז?אז מה תתעלם ? תקטר בשקט? אתה הרי יודע שכל זה לא ייפתר לבד.

ואז לפתע חודרת למוחך הארה, שזה לא סתם ולא במקרה, למציאות הזו יש תפקיד ומטרה, והיא, להזיז אותך, שתפסיק לקטר ותפסיק לנסות לרפא את מחלות הדור באקמול(הפגנות וכד') אלא תפשיל שרוולים ותתחיל מההתחלה, מ"בראשית ברא אלוקים" .

אתה מבין טוב יותר את רש"י שבפירושו לפסוק הראשון בתורה מצטט את הפסוק "להגיד למו לתת להם נחלת גוים" להגיד לעמו דווקא! לא לגויים אלא לעמו!

אתה קורא את פרשיות השבוע של ספר בראשית מתוך ידיעה ברורה שמעשה אבות סימן לבנים ומחפש רמז למה שקורה, קצה חוט לפיתרון, ולפתע "אאוריקה" מצאתי!

הרי בסרט הזה כבר היינו, אברהם אבינו, אברהם העברי, מדוע הוא עברי? כי הוא מצד אחד וכל העולם מהצד השני. איך זה קרה? מדוע אברהם כה בודד? כי מולו ניצב גדול הנואמים "ונמרוד איש ציד" מפרש רש"י שצד אנשים בפיו, כלומר היה משכנע אותם מחד ומפתה אותם מאידך, לכפור בכל מה שהאמין בו אברהם, ולצידו של נמרוד המלך ניצב כמובן גם שלטון החוק, ולרשותו עמדה הרשות השופטת והרשות המבצעת, ומה יכול אברהם הבודד והחלש לעשות חוץ מלקטר או להתעלם?

אך אברהם לא מתייאש הוא דוגל בשיטת פנים אל פנים, "ואת הנפש אשר עשו בחרן" מבאר רש"י, אברהם מגייר את הגברים ושרה את הנשים, איך גיירו? היו מסבירי פנים ומכניסי אורחים וכל מי שמבקש להודות להם מסבירים לו שיש בורא ומנהל ולו ראוי להודות. ועכשיו הכל מתבהר לך ונהיה מובן, המשימה ברורה ונהירה.

אז קדימה, פנה לאחיך באהבה ובאמונה, הסבר להם פניך באמת, מכל הלב, ואז למד לעצמך ולהם את מהות האדם, את יחודו של עם ישראל ואת תפקידו. אז, רק אז, כשיהיה פשר ותהיה הבנה לייחודו של העם. לעניינה של הארץ, לאורה של תורה, רק אז יתבררו השאלות המוסריות ויתנדפו העיוותים המוסריים.

די, הפסק לקטר והתחל לעבוד, אם אינך יכול לעשות זאת בעצמך עזור לאלו שכן יכולים, הפנה אליהם את מכריך, תרום להם ככל יכולתך, אתה הרי יודע שבעצם, באמת, אין ברירה, כי רק זו היא האלטרנטיבה.


המאמר באדיבותראש יהודיהמרכז למודעות עצמית בתל אביב .
