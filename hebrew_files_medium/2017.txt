

כללי עגינה מדוייקים מחייבים כל כלי שייט בכלל, ואניה של 1/2 מיליון טון בפרט, כאשר היא עוגנת מחוץ לנמל בנקודת ההמתנה לכניסתה לנמל. בין הכללים המחייבים גם עוביה וחוזקה של שרשרת העוגן. על רב החובל לוודא שהיא מתאימה וראויה לבלום משקל עצום כל כך.

במקרים מסוימים כדי לעגון בביטחה, על רב החובל לשקע בקרקעית הים עוגן שמשקלו, לבד ממשקל השרשרת בין 8 ל-10 טון. השרשרת בנויה מאלפי חוליות העשויות מפלדה שקוטר ברזל החוליה הוא מינימום 25 מ"מ.

נניח שהאניה קיבלה אישור לעגון מחוץ לנמל במרחק של 300 מטר, שם העומק המחושב הוא 100 מטר, האניה חייבת בשרשרת עוגן שארכה פי 3 מהעומק, דהיינו 300 מטר שרשרת.

השעה היא 5 לפנות בוקר, מזג אויר קודר, רוח צפונית של 25 עד 30 קשר. חרטום האניה נע בכיוון הרוח עד שהיא נבלמת בגלל העוגן הנטוע בקצה שרשרת הענק, 300 מטרים של ברזל.

כידוע לכולנו, לפעמים ישנן מכות רוח שמדידתן נחשבת פי 3 מעצמת הרוח הקיימת, ואם אמרנו לעיל שעצמת הרוח היתה בין 25 ל- 30 קשר, ויכולה להגיע במפתיע ל-90 קשר.

נניח שאחת החוליות חלשה, לא עברה תו תקן וכתוצאה משימוש ארוך ימים נסדקה, החוליה נשברת... מה יקרה אז לשרשרת בת אלפי החוליות שקשורה מצד אחד לוינצ' שעל סיפון האניה ומצידה האחר לעוגן המונח על קרקעית הים בעומק של מאה מטר???

באותם רגעים תקרוס השרשרת כמובן, ותיפול לקרקעית הים, ומה יקרה באותם רגעים גורליים לאניה עצמה?? היא תתחיל לנוע במהירות עוצמת הרוח לכיוון הזרימה, ובמקרה הזה לכיוון החוף, הנמל, בתי מלון וכו'!!!
אונייה ששרשת האוגן נותקה
הטרגדיה באותה שעה היא נוראה, קשה וכואבת גם ליושבי האונייה ולתכולתה, אבל גם, ובעיקר לאנשים המבועתים שעל החוף.

וכל זה בגלל חולייה חלשה אחת.

ומה באתי לייגע אתכם בענייני עוגנים שרשראות ואוניות, לא כדי להבעית את חלומות שנתכם העריבה. כל האמור כאן הוא משל למתרחש היום בעניינו של ניצב משה מזרחי.

משה מזרחי, כך יודעים אנשי הפרקליטות כולם, הוא כעת החולייה החלשה של אוניית המשא הנושאת על גבה שוטרים, קצינים, שופטים, אנשי ממשל זוטרים ובכירים, ועוד ועוד אח"מים לא מעטים. חולייה בשרשרת העוגן של אוניית משא העמוסה בטונות של תיקים, קשרים, חשבונות, תחבולות ומידעים שאיש לא רוצה לפתוח לעין הציבור. חקירת משה מזרחי עלולה להיות תחילת קריעתה של השרשרת, קריעה שתביא לתאונה טרגית מבחינת מעורבים ומקורבים רבים.

נסיון ההגנה של הפרקליטות את מזרחי מאימת החקירה היא בסך הכול חיזוק החולייה החלשה שבשרשרת, שלא תיתנתק חלילה ותביא לאסון כבד, מבחינתם.
