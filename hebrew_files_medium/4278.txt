

לעומת זאת, באחת מכתבות יום שישי הוצג ד"ר אילן פפה כמי שנמנה על השמאל "שלפעמים נהוג לכנותו בשם קיצוני"... הכתב היה צריך להתפתל על מנת שיפטיר במשפט אחד את המושג "שמאל" עם התואר "קיצוני"... "אובייקטיביות" בהתגלמותה...

ד"ר אילן פפה הוא חבר תנועת חד"ש, מגדיר את עצמו כאנטי-ציוני, שולל את עצם הצדקת קיומה של מדינת ישראל ודוגל במוצהר בהחלפתה במדינת פלסטין גדולה ודו-לאומית. ד"ר אילן פפה משמיץ את ישראל בכל פורום בינלאומי ומנהל נגדה הסתה פרועה רוויית שקרים זדוניים בנוסח עלילות הדם הנתעבות ביותר בהיסטוריה היהודית.

אותו ד"ר אילן פפה, ששנאתו האובססיבית והחולנית נגד מדינת ישראל ממקמת אותו באותה משבצת היסטורית שממנה זרה היטלר את שנאתו האלימה והמוטרפת נגד היהודים, מכונה בתקשורת כמי שנמנה על השמאל "שלפעמים נהוג לכנותו קיצוני". אם כי כמה כותבי טורים בתקשורת המובילה חורגים מהבון טון ומוקיעים את ד"ר פפה כראוי.

שוב ממחישה המציאות כי אין גבול להפקרות במדינה שאיבדה את שפיותה ואשר נערכת לביצוע פשעים אתניים באזרחיה הנאמנים. האירוניה הצורבת בכל פרשת ד"ר פפה היא שמדינת ישראל אכן הולכת ומתגבשת על פי חזונו האפל, אלא שבהיפוך היוצרות. מדינת ישראל הרוקמת פוגרום, חורבן, עקירה, נישול וגירוש נגד יהודיה אכן מחסלת את צביונה היהודי במו ידיה ומאבדת את זכות קיומה בין אומות העולם.

לכן, במאבק נגד "ההתנתקות" אין ברירה אחרת אלא לנצח.
