
ולה שני ילדים
בונים בית
מכמה אבנים.

והבית יפה
ולו רעפים
וחזק הוא הבית
בית הילדים.

ובתוך הבית
הרבה אנשים
קרובים ואורחים
ותמונות מלאכים.

וגם תמונות
מהרבה זמנים
ועל הרצפה
משחקי הילדים.

והבית מלא אור
והחלונות פתוחים
רוח טובה נושבת בבית
רוח-חיים.

ומסביב לבית
בית-כנסת, חממות וגנים
ועוד הרבה גינות ובתים
של ילדים אחרים.

ולה אין רחמים
לא על זיכרונות
לא על חיים
לא על מתים
ולא על בתים של ילדים
שריפה ראיתי
ולה אין רחמים
לא על זיכרונות
לא על חיים
לא על מתים
ולא על בתים של ילדים

ראיתי ים
וביקשתי רוח
והתפללתי עני
וביקשתי רחמים

ונחנקתי מדמעות
ודבקה לשוני
"אם אשכחך גוש-קטיף
תשכח ימיני".
