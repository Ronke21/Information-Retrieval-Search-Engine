

בעית מספר הערבים היא בתוך הקו הירוק. בעוד כ 15 שנים תהפוך המדינה לדו-לאומית בדרך לערבית. מה לעשות כדי לשרוד כרוב בתוך הקו הירוק? בתחילה צריכים להחליט אם זו מטרתנו.

דרוש משאל עם שיאשר או ידחה את המוסכם עם קום המדינה; שמדינת ישראל היא הבית הלאומי של העם היהודי ומטרה זו מקודשת מאחרות. העם צריך לדעת שאם התשובה היא כן, עלינו לנקוט בצעדים לא כל כך נעימים כגון תמיכה ועידוד ילודה יהודית אבל לא ערבית, ועידוד הגירה ערבית...

אם הרוב ידחה את ישראל כבית לאומי של העם היהודי, ברור שיהיו השלכות לגבי המאבק עם הטרוריסטים. אז המטרה תהיה לקבל הבטחות, ערבויות שהמעוט היהודי שישאר יהיה שווה לרוב הערבי המתגשם.

בנוסף אין משמעות לגבולות החלוקה היום; בשני הצדדים הערבים יהוו רוב.

אם אנו לא נתייחס לבעיה זו היום, המשמעות היא שבשקט קבלנו התאבדות המדינה היהודית! התמקדות בזה בוודאי יותר חשובה מהתמקדות הציבור בשביתות, משכורות, שחיתות, שנאת אחים...

התקשורת ואנרכיה שלטונית!

אנשי התקשורת רוצים סקופים; הם המנוע לפרסים והתקדמות במקצוע. כך לכל מדליף, רכלן, הרואה יתרון למעמדו, החושב שהענין חשוב יותר מהתחייבויותיו על פי החוק... הדרך היא פשוטה להפוך עבירה לחדשות היום ללא עונש.

נוסף על כך קיימת הפרה בוטה אחרת ויותר מסוכנת לדמוקרטיה ושלטון החוק, והיא הודעות פקידים בכירים, כמו לפני ימים, הרמטכ"ל שביקר בפומבי את החלטות הממשלה.

התומכים בדעותיו ברכו אותו והמתנגדים בקרו אותו. כולנו היינו צריכים לגנות אותו; הוא המליץ לממשלה הנבחרת וכנראה לא קבלו כל דעותיו; העדיפו דעותיו של ראש השב"כ, ואז במקום לקבל את הדין, הפך מרמטכ"ל של כולנו לפוליטיקאי מהשורה. התנהגות זאת מזיקה בראש ובראשונה לצה"ל, כלומר, לכולנו. הממשלה, שבתוכה יושבים אלו שעשו אותם הדברים, אחרי הצגת ה"גוואלט" הגיבה בסלחנות. כך היא הכשירה את המשך ה"מסורת" ההרסנית.

התנהגות זאת - הדלפות ולקיחת זכויות לא שלהם - הכל ללא עונש, מוסיפה לזילזול בדמוקרטיה והופכת אמונה בשלטון החוק לנכס של פריירים בלבד.
